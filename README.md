আর্টিফিশিয়াল ইন্টেলিজেন্সির মাধ্যমে অমরত্ব লাভ!

আমি এমন একটি AI সিস্টেমের কথা ভাবছি যা কিনা মৃত্যুকে জয় করতে পারবে [অবশ্যই একটি একটি Virtual সিস্টেম] তথাপি মৃত্যুকে জয় তথা অমরত্ব লাভের বিষয়টি একটু হাস্যরসাত্মক মনে হলেও আদতে এটি কিন্তু অন্যান্য ক্ষেত্রেও বেশ ইফেক্টিভ হতে পারে।
ঠিক কিভাবে এবং কি কি ইফেক্টিভ হবে সেটা না হয় একটু পরেই বলি কেমন?
আগে একটু মডেল এনলাইসিস এবং অমরত্ব লাভের কনসেপ্ট'টি স্পষ্ট করা যাক....

কনসেপ্ট:-

মৃত্যু জয় মানে মৃত্যুকে পরাজিত করা - আরও সহজভাবে বললে "আপনি চিরকাল বেঁচে থাকবেন" - কি অসাধারণ হতো তাইনা?
[আদতে চিরজীবন বেঁচে থাকা বিষয়টা দার্শনিক দৃষ্টিভঙ্গি এবং অন্যান্য বিষয়ের স্বাপেক্ষ ততোটাও অসাধারণ এবং ইফেক্টিভ কিনা সেটি তর্কস্বাপেক্ষ - আপাতত ঐদিকে যাচ্ছি না]।
"মৃত্যু বলতে মূলত মানুষের জীবনের নিঃশেষ হওয়া" এটিকেই আপাতত বিবেচ্য রেখে আলোচনা শুরু করা যাক; এই যে মৃত্যু মানেই আপনার "আপনি" এর সলিল সমাধি এটিই ঠিক মানতে পারছি না!
ইয়ে মানে...আপনি এই যে এতোদিন বেঁচে ছিলেন; কতোই না জ্ঞান অর্জন করছেন, আপনার জীবনের কতো অভিজ্ঞতার সঞ্চার হয়েছে, কতো আবেগ অনুভূতি আর ভালোবাসার সাথে সাথে অন্যের সহিত কতো মিষ্টি মধুর সম্পর্ক - এই সবকিছু শেষ হয়ে যাবে?
নাহ, এটা মানার মতো হতেই পারে না!
আপনার জীবনের এই জ্ঞান, অভিজ্ঞতা, জীবনাদর্শ, জীবনদর্শন, আবেগ - অনিভূতি - ভালোবাসা ইত্যাদি যাবতীয় বিষয় যদি আমরা একটি ভার্চুয়াল সিস্টেমে সংরক্ষণ করতে পারি এবং সেটা হতে ঠিক আপনার মতোই ইন্ট্যারকশন আউটপুট করতে পারি, তবে আক্ষরিকভাবে না হলেও ভাবার্থিক উপায়ে আপনার অমরত্ব লাভের এক সম্ভাবনাময় উপায় হতে পারে।
এখন এই "ইন্ট্যারকশন" বিষয়টা স্পষ্ট করতে হবে নতুবা আপনার নিকট ধোয়াশা বা অস্পষ্টতা থাকবে - এই যেমন ধরুন "আপনি প্রেম করেন এবং প্রেমিকাকে বড্ড ভালোবাসেন; ভালোবাসার বহিঃপ্রকাশে তাকে দারুন দারুন কাব্যিক কথায় সবসময় রোমাঞ্চকর রোমান্টিক কথা বার্তায় আবেশিত করে রাখেন" তো হঠাৎ করে অক্কা পাওয়া পর যদি আপনারই ক্লোন আর্টিফিশিয়াল ইন্টেলিজেন্স সিস্টেম সে বলে "লক্ষী আমার মন খারাপ" এবং রেসপন্সে [ইন্ট্যারকশন স্বরূপ ফিডব্যাক] আপনার মতো করেই সে কাব্যিকভাব মন ভালো করার মতো দারুনভাবে মোটিভেটিভ একটি বার্তা ফিডব্যক করে তাহলে সেটা কি আপনারই ভার্চুয়াল প্রতিনিধিত্বে "অমরত্ব লাভ" করার মতোই হলো না?!
বিষয়টা শুধু প্রেম পিরিতির ক্ষেত্রেই প্রযোজ্য এমনটি নয় বরং এটা আপনার সামগ্রিক জীবনের [যতোদিন জীবিত ছিলেন অথবা জীবিত আছেন] যথাসম্ভব জ্ঞান, আবেগ, অনুভূতি, জীবনাদর্শ প্রভৃতির স্বাপেক্ষে রেসপন্সিভ হবে - তাতে একরূপ ভার্চুয়ালি আপনি বেঁচে রইবেন!

"আমি" কে?

নাহ এখানে আমি আমার পরিচয় বা পরিচিতি দিচ্ছি না বরং মূল বিষয়টি স্বাপেক্ষেই আলোচনা করছি তাতে "আমি"  কে? প্রশ্নটা করার অর্থ হলো আপনি "আসলে কে?" এর পরিচয় বা পরিচিতি আবিষ্কার করা।
কঠিন হয়ে যাচ্ছে তাইনা?
আচ্ছা সহজ করেই বলি - এই যে আপনার "আপনি" সেটা কিন্তু ধ্রুবক নয় অর্থাৎ আপনি আপনার পিতা মাতার কাছে সন্তান এর ন্যায় আপনার যে "স্বরূপ" সেটাই কিন্তু প্রেমময়ী সময়ে ডেটিং এর রোমান্টিক রোমাঞ্চতে আপনার "স্বরূপ" অন্যরকম হয়ে যায়; আবার আপনার বন্ধুদের নিকট আড্ডার সময়ে আপনার বহিঃপ্রকাশ হয় অন্যরকম।
সুতরাং আপনার "আপনি" কিন্তু সময় ও পরিস্থিতি, প্রেক্ষাপট ও ব্যক্তিস্বাপেক্ষ ভিন্ন ভিন্ন হয়ে থাকে - এটিই জীবনের এর অপরূপ বৈচিত্র্য।

তো এই যে "এক আপনি এর বিভিন্ন স্বরূপ" সেটা কিন্তু এই AI সিস্টেমের মাধ্যমে বহিঃপ্রকাশ ঘটানো আপাত সম্ভবপর নয় [আপাত বলছি কারন এটা কঠিন হলেও অন্যভাবে এটার সমাধান করা পসিবল]; বিবেচনা করুন আপনি মরে গিয়েছেন এবং আপনার AI মডেলে আপনার পিতা/মাতা একটি কমান্ড দিলো যে "আব্বু তোমাকে খুব মিস করছি" তখন সে আপনার প্রেমময়ী কাব্যিক রেসপন্স আসলো - তাহলে বিষয়টা কতোটাই না অযাচিত এবং নন'সেন্স হয়ে যাবে তাইনা?

তাহলে এটার সমধান কি করা যায়?

কি করা যায়? কি করা যায়? কি করা যায়?!

আচ্ছা এই যে আপনার "আপনি" সেটা আমার কাছে যেমন একরূপ - আপনার পিতা মাতার কাছে কিন্তু অন্যরূপ - প্রেমের ক্ষেত্রে প্রেমিকা স্বাপেক্ষ একরূপ তো বন্ধুদের ক্ষেত্রে আরেকস্বরূপ!
এই বিষয়টাকেই আমরা "স্পেসিফাইড" করে স্পেসিফিক করে নিলে শুধুই যে সমস্যার সমাধান হয়ে যায় তাই নয় বরং এটিই আদতে এমন ভার্চুয়াল AI অমরত্বে সবচেয়ে স্পেশালিটি হয়ে যাবে।

কি আবারও বুঝতে কঠিন লাগছে?

আসুন সহজ করে দিই...আপনি ভার্চুয়ালি অমরত্ব লাভ করবেন ভালো কথা; তবে আমার আপনাকে দরকার "আপনার সহিত আমার সম্পর্কের বিচারে সঠিক ও ইফেক্টিভ ফিডব্যাক" তাই এখানে একজন ইউজার আপনার Basic Infromation এর সহিত ঠিক তেমনি "স্পেসিফাইড ইনফো" যুক্ত করবো যা আসলে আপনার ব্যক্তি জীবনে আপনার বেঁচে থাকার সয়মকালে আপনার বৈশিষ্ট্য ছিলো। "আমার নিকট আপনি ঠিক যেমন" ঠিক তেমনি বৈশিষ্ট্যবাচক তথ্য যুক্ত করবো যাতে আপনি বেঁচে থাকলে আমার সহিত যেমন আচরণ করতেন তেমনি ফিডব্যাক গেইন হবে - তবে না আক্ষরিকভাবে আপনার অমরত্ব লাভ স্বার্থক হয় তাইনা?!

এটি কি আসলেই অমরত্ব লাভ হলো নাকি স্মৃতিচারণ?! 

খুব ভালো প্রশ্ন এবং বেশ জটিল কনফিউশান যে আসলেই এটি অমরত্ব লাভ নাকি কেবলি স্মৃতি-আখ্যান এর মতো বিষয়!
আসলে এটি স্মৃতি চারণ বৈকি তথাপি এটার "আপনার জীবনকালে আপনার বৈশিষ্ট্যের অনুরূপ আচরণ" এর বহিঃপ্রকাশে একরূপ জীবন্ত হওয়ার মতোই ব্যাপার স্যাপার!

আবারো কঠিন কঠিন কথা হয়ে যাচ্ছে তাইনা?

আচ্ছা বাবা আচ্ছা, সহজ করে দিচ্ছি!
বিবেচনা করুন আপনি মারা গিয়েছেন এবং আপনার সুন্দর করে একটি ফটো আপনার ঘরে টাঙ্গানো হয়েছে - তাতে আপনার বাবা মা এর নিকট সেটা দেখলে যেমন ফিলিংস আসবে/ আপনার প্রয়াত প্রেমিকা দেখলে যেমন অনুভূতি অনুভূত হবে/ এজ এ বন্ধু আমি দেখলে যেমন বন্ধুত্বের আড্ডাতে আপনার উপস্থিতির অনুভূতির লব্ধি ঘটবে - এসবেরই এক বহিঃপ্রকাশ এক্টিভলি ইন্ট্যারএক্টিভ উপায়ে বাস্তবে আপনার ভার্চুয়াল উপস্থিতির মাধ্যমে আপনার অমরত্ব লাভের প্রয়াস মাত্র।

এখন আপনি যদি বলেন "তাতে কি আমার বেঁচে থাকা হইলো নাকি? আমি তো আমার মাংস কোরমা খেয়ে তৃপ্ত হতে পারবো না!" তাহলে এটার উত্তর হলো আমরা যেমন বেঁচে থাকতে যৌ'নতার সে'ক্সুয়াল স্যাটিসফেকশান ছাড়াও অন্যতম একটি রূট তথা প্রধানতম বৈশিষ্ট্য হলো বংশবিস্তার [যা কিনা আপনার পরিচিতিমূলক বৈশিষ্ট্য বংশপরম্পরায় সন্তান সন্তানাদি ক্রমে উত্তরাধিকার স্বরূপে প্রবাহিত করার চিরন্তন ধারা বিবর্তনের মাধ্যমে চলে আসছে] যাতে আপন DNA ফেনোম্যাটিক কালচারের প্রতিরূপ পরম্পরা - সেটিরই এক বুদ্ধিবৃত্তিক [এখানেই AI তথা Artificial Intelligence বা কৃত্রিম বুদ্ধিমত্তার মাধ্যমে বাস্তবায়নের স্বার্থকতা ঘটে] প্রয়াস মাত্র।

তবুও মন মানছে না?

হ্যা, তবুও আপনার মন নাইবা এতে স্যাটিসফেকশামূলক সায় আসবে না কেননা "অমরত্ব মানেই আমাদের মনে গেঁথে থাকা বায়োলজিক্যাল জীবনের অবস্থিতিমূলক প্রায়োরিটি এর মূল্যায়ন" বুঝে থাকি - তাইতো প্রাগৈতিহাসিক যুগ হতে যুগান্তকারী অমৃত সুধা পান হতে নানান ক্রিয়াকলাপের ঐতিহাসিক বিষয়গুলো সামনে চলে আসে....

এখন এই স্যাটিসফেকশান লাভের জন্য কি করা যায়?

এখানে আমরা একটু বাস্তবতার রূঢ়ভাষীতা হতে একটু নরম কথায় মন মানানোর চেষ্টা করবো; আপনি দেখুন প্রাচীনকাল হতে মৃত্যুর পর মমি করে রাখা কিংবা বংশপরম্পরায় এক উত্তরাধিকার রেখে যাবার মতো গন্ডায় গন্ডায় বিবাহ এমনি আজকের দিনেও অযাচিত ভাবনার পরও সম্ভাবনার তরে চন্দ্রপৃষ্ঠে মানুষের নাম বা ভয়েজ পাঠানো (ইতিপূর্বে নাসার এমন এক প্রকল্প ছিলো কিন্তু) অথবা চাঁদের পৃষ্ঠে পতাকা গেঁড়ে আসা সবই কিন্তু আদতে মানব জাতির প্রতিনিধিত্ব করার এক বায়ো সাইকোলজিক্যাল প্রায়াস; এই প্রয়াসটিকেই আরও ন্যারোটিভ করে স্পেসিফিকেশের মাধম্যে যথাসম্ভব Intelligence প্রয়াস - সেখানে মন না মানলেও মনটাকেই যে ডাটার সম্মিলনে জীবন্ত করার এক অপরূপ উপায় - সেটা কি একবারও ভেবে দেখবেন না?!

আচ্ছা অনেক আলাপ হলো এখন ইফেক্টিভিটি ও ইফিসিয়েন্সি [পূর্বেই বলেছিলাম পরে আলাপ করবো এখন সেই কমিটমেন্ট রাখার পালা] আলোচনা করি:

এই প্রক্রিয়ায় শুধুই যে ভার্চুয়ালি অমরত্ব লাভে স্মৃতির ইউটিলাইজেশান তা নয় - বরং এটার মাধ্যমে আরক্ষিকভাবেই আপনি যতোদিন জীবিত ছিলেন সেটার সামগ্রিক "জীবন" এর বিষয়টির এক সিগনিফিকেন্স রচিত থাকবে; অমরত্ব লাভ মানে শুধুই মৃত্যুকে এড়িয়ে চলা তা নয় বরং আপনার জীবন'কে চিরায়িত বিশেষায়িত করার এক অনন্য উপায় এমন মহৎ ভাবনার সূত্রপাত ঘটতে পারে।
অন্যদিকে মৃত্যু মানেই সলিল সমাধি [মৃত্যুর পর ছবি টাঙ্গিয়ে স্মৃতিচারণ কিংবা করবের পাশে বসে কিছুক্ষণ কান্নাতে মানসিক স্বস্তিলাভ] তা নয় বরং আপনার ভাবনা চিন্তার উত্তরোত্তর উৎকর্ষিত করা প্রয়াস [আপনার ভার্চুয়াল পার্সোনালিটিতে উত্তরাধিকার সূত্রে Administration প্যানেল হতে আপনার সামগ্রিক উৎকর্ষ বা ডেভেলপমেন্ট করার উপায়] - যাতে আপনার জীবন আরও ইফেক্টিভ হতে পারে [বিষয়টাকে এভাবে চিন্তা করা যায় আপনি আপনার সন্তানাদির জন্য যে জমিজমা বা প্রোপার্টি রেখে যাচ্ছেন সেটার অল্টারনেটিং আপনার জীবনের জ্ঞান গরিমা, জীবনাদর্শন ইত্যাদি সাইকোলজিক্যাল প্রোপার্টির একটি সিস্টেম রেখে যাচ্ছেন - যা তারা একটু জমি হতে আরও অনেক জমিজমা বাড়ানোর মতোই আপনার অভ্যন্তরীন পরিচিতি'কে আরও উৎকর্ষতায় পরবর্তী প্রজন্মে গাইড করার এক Grand Father হতে Super Grand Father হতে পারে]।
তথাপি সারমর্ম আকারে মূল থিম বললে আপনার জীবন মানে মানেই মৃত্যুতে নিঃশেষ নয় - বরং মৃত্যুর পরও আপনার জীবনের এক ভার্চুয়াল ইন্টেলিজেন্স সিস্টেম ডেভোলপমেন্টে নতুন এক জীবন এর সূত্রপাত!

এতোক্ষণ থিম নিয়ে আলোচনা চললো এবার এটার টেকনোলজি নিয়ে আসুন ডিডকাস করি - নয়তো সবটাই গদ্যের মতো হয়ে যাবে!

Tech Talk:-

সবার আগে আমাদের নিজেদের জীবনের জ্ঞান, আবেগ, অনুভূতি, জীবনদর্শন, চিন্তা চেতনা, মানসিকতা ইত্যাদির তথ্য Data হিসেবে পেতে হবে [এটা আপনি নিজেও করতে পারেন আবার মৃত্যুর পর আপনার আপনজন কিংবা যিনি চাচ্ছেন তিনিও করতে পারেন - তবে আপনার জীবনের রিয়েলাইজেশান আপনিই অধিক সঠিকভাবে মূল্যায়িত করতে পারেন তাই এখানে এই বিষয়টি আলোচ্য]। 
এটাকে নানানভাবে প্রোগ্রাম্যাটিক উপায়ে করা যায় - তথােপি Demonstration হিসেবে Json ফরম্যাটে উল্লেখ করা যায়।
এখানে [ https://github.com/HumayunShariarHimu/ai-immortality-persona-system/blob/main/personality_data_store_frame.json ] হতে আমরা পার্সোনালিটি সংরক্ষণের একটি ডাটা স্টোরের ব্যাসিক ফ্রেইম সম্পর্কে ধারনা পাবো - ব্যক্তিবিশেষে এই সকল তথ্য ও উপাত্ত সংরক্ষণের প্যাটার্ন মোডিফাই [সংযোজন, বিয়োজন, সংশোধন, পরিবর্তন, পরিবর্ধন ইত্যাদি করা যেতে পারে / অপরাপর যিনি যাকে যেভাবে যেই রূপে জীবন্ত স্বরূপের লব্ধি ঘটাতে চাচ্ছেন সেভাবেও এটির ক্লাসিফিকেশন করা যায়]।
এবার আমাদের প্রয়োজন হবে এই যে সকল ডাটা বা তথ্য যা Json ফাইলে স্টোর হবে - সেটাকে স্টোর করার একটি Logic বা Function যা আমরা Javascript দিয়ে করতে পারি (এখানেও শুধুমাত্র ডেমোনেটস্ট্রাশান হিসেবে ডাটা সংগ্রহ করার মূল লজিক'টি দেখানো হয়েছে) [ https://github.com/HumayunShariarHimu/ai-immortality-persona-system/blob/main/data_scraping_system.js ]।
এখন আমরাদের সবচেয়ে জটিল এবং কঠিন বিষয়টির দিকে নজর দিতে হবে যা হলো আপনার এইসকল তথ্য হতে যেকোন ইউজার কোন ইনপুট (কমান্ড) দিলে সেটা যেন আপনার মতো করেই জাগ্রত উপায়ে উত্তর দিতে সক্ষম হয়; এটার জন্য মূল লজিকটি Javascript এর মাধ্যমে করা হলো (ডেমোনেস্ট্রেশান) [ https://github.com/HumayunShariarHimu/ai-immortality-persona-system/blob/main/response_root_logic.js ] - এখানে ChatGPT API ব্যবহার করা হয়েছে যা মূলত বুদ্ধিবৃত্তিকভাবে রেসপন্স করার বিষয়টি হ্যান্ডেল করতে পারে; আপনি চাইলে আরও অন্যান্য AI যেমন Gemini বা DeepSeek ইত্যাদি ব্যবহার করতে পারেন।

কোড কমপ্লিমেন্ট:- 

এখানেই কিন্তু এই বিষয়টির সর্বময় বিশেষত্বের কোড হয়নি বরং আমাদের এটাকে ডেভেলপমেন্ট করার জন্য যাতে উহা আরও ইফেক্টিভ ও ইফিসিয়েন্সিভ হয় তাতে আমাদের প্রয়োজন হবে Natural Language Understanding - NLU যার মাধ্যমে ভাষাগত ইন্ট্যারকশান উৎকর্ষিত হবে; যার জন্য আমরা API ইনট্রিগেশান করবো (তবে এখানে যদি আপনি চান এটি নিজস্ব ভাষাবৃত্তিক উপায় (যেমন আঞ্চলিকতা) রেসপন্স করবে তাহলে আপনাকে একটি কাস্টম Language লাইব্রেরি তৈরী করতে হবে - যা বেশ সময় স্বাপেক্ষ হতে পারে):- [ https://github.com/HumayunShariarHimu/ai-immortality-persona-system/blob/main/nlu_function_api_integration_logic.js ]।

এখানেও বিষয়টি শেষ হয়ে যায় না (যেহেতু এটা প্রজেক্ট নয় বরং অমরত্ব লাভের বিষয়টি রিয়েলাইজ করানোর জন্য আর্টিকেল তাই সকল কোড এখানে উল্লেখ করাটা আবশ্যক মনে করছি না) তথাপি ব্যক্তির ভয়েজ ক্লোনিং (যার মতো করে কন্ঠস্বরে উত্তর আসবে),  উক্ত ব্যক্তির মুখাবয়ব অনুসারে এভেয়েটার তৈরী ( উক্ত ব্যক্তির মুখাচ্ছবি অনুযায়ী এনিমেটেড এভেয়াটার যা ইমোশন অনুসারে তার ফেইস রিকোগনাইজ করে রেসপন্স করবে), উক্ত ব্যক্তির ব্যক্তিত্ব উৎকর্ষ সাধন ইত্যাদি নানা বিষয়ের ফিচার যুক্ত করা যায়; অন্যদিকে এটিকে শুধুই একটি Bot না তৈরী করে আরও প্রোগ্রামিং লজিক ইউটিলাইজ করে Assistance হিসেবে তৈরী করা যায় [Application] যা কিনা উক্ত ব্যক্তির জীবন্ত ইন্ট্যারক্টিভ প্রতিরূপ তৈরী করবে।

শেষকথা:

এটি শুধুই একটি ধারনা - তবে এই ধারনাটিকে ধারণ করতে পারে এমন এক প্রোগ্রামিং সিস্টেম সত্যিকারভাবেই হয়তো অমরত্বে লাভে গুটি পায়ে একটু হলেও মানব জাতিকে এগিয়ে নিতে যেতে ক্ষুদ্র প্রয়াস হতে পারে।

সকলের জন্যই শুভকামনা ও ভালোবাসা রইলো
